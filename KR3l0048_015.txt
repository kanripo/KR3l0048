# -*- mode: mandoku-view; -*-
#+TITLE: 東軒筆錄
#+DATE: 2015-08-24 23:38:31.810701
#+PROPERTY: ID KR3l0048
#+PROPERTY: BASEEDITION WYG    
#+PROPERTY: JUAN 卷十五
<pb:KR3l0048_WYG_015-1a>¶
欽定四庫全書¶
　東軒筆録卷十五¶
　　　　　　　　　　　　　宋　魏泰　撰¶
秦皇帝諱政至今呼正月為征月偽趙避石勒諱至今¶
　改羅勒為蘭香朱髙祖父名誠至今京師呼城外有¶
　州東州西州南州北而韋城相城胙城等縣但呼韋¶
　縣相縣胙縣是也¶
唐小説載韓退之嘗登華山攀縁極峻而不能下發狂¶
<pb:KR3l0048_WYG_015-1b>¶
　大哭投書與家人别蕐隂令百計取始得下沈顔作¶
　聱書辨之以為無此事豈有賢者而輕命如此予見¶
　退之荅張徹詩敘及遊華山事句有磴蘇逺拳&KR0008;梯¶
　飈泠俜悔狂已咋齒垂戒仍刻銘則知小説為信而¶
　沈顔為妄辨也(國朝王履道遊華山記云銅索鐵樁/或扶之而過或攀之而升皆絶壁也)¶
易曰家人有嚴君父母之謂也范滂與母别曰唯願大¶
　人割愛是母亦可稱嚴君大人也近世書問自尊與¶
　卑即曰不具自卑上尊即曰不&KR0640;朋友交馳即曰不¶
<pb:KR3l0048_WYG_015-2a>¶
　宣三字義皆同而例無輕重之説不知何人世莫敢¶
　亂亦可怪也¶
唐初字書得晉宋之風故以勁健相尚至褚薛則尤極¶
　痩硬矣開元天寳已後變為肥厚至蘇靈芝軰幾於¶
　重濁故老杜云書貴痩硬方有神雖其言為篆字而¶
　發亦似有激於當時也貞元元和已後栁沈之徒復¶
　上清勁唐末五代字學大壞無可觀者其間楊凝式¶
　至國初李建中妙絶一時而行筆結字亦主於肥厚¶
<pb:KR3l0048_WYG_015-2b>¶
　至李昌武以書著名而不免於重濁故歐陽永叔評¶
　書曰書之肥者譬如厚皮饅頭食之味必不佳而¶
　皆命之為俗物矣亦有激而云耳江南李後主善書¶
　嘗與近臣語書有言顔魯公端勁有法者後主鄙之¶
　曰真卿之書有法而無佳處正如扠手並脚田舍漢¶
　耳¶
余為兒童時見端溪硯有三種曰巖石曰西坑曰後歴¶
　石色深紫襯手而潤幾於有水叩之聲清逺石上有¶
<pb:KR3l0048_WYG_015-3a>¶
　㸃青緑間暈圓小而𦂳者謂之鸜鵒眼此乃巖石也¶
　採於水底最為土人貴重又其次則石色亦赤呵之¶
　乃潤叩之有聲但不甚清逺亦有鸜鵒眼色紫緑慢¶
　而大此乃西坑石土人不甚重又其下者青紫色向¶
　明側視有碎星光㸃如沙中雲母石理極慢乾而少¶
　潤扣之聲重濁亦有鸜鵒眼極大而偏斜不𦂳謂之¶
　後歴石土人賤之西坑硯三當巖石之一後歴硯三¶
　當西坑之一則其品價相懸可知矣自三十年前見¶
<pb:KR3l0048_WYG_015-3b>¶
　士大夫言亦得端巖石硯者予觀之皆西坑石也邇¶
　來士大夫所收者又皆後歴石也豈唯世無巖石雖¶
　西坑者亦不可得而見矣¶
丁晉公治第楊景宗為役卒荷土築基丁後藉沒而景¶
　宗貴以其第賜景宗¶
錢思公嫁女令銀匠襲美打造裝奩器皿既而美拜官¶
　思公即取美為妹壻向所打造器皿歸美家¶
邊人傳誦一詩云昨夜隂山吼大風帳中驚起紫髯翁¶
<pb:KR3l0048_WYG_015-4a>¶
　平明不待全師出連把金鞭打鐵驄有張師雄者西¶
　京人好以甘言悦人晚年尤甚洛中號曰宻翁翁出¶
　官在邊郡一夕兵馬至界上忽城中失雄所在至曉¶
　方見師雄重衣披裘伏於土窟中已癡矣西人呼土¶
　窟為空尋為人改舊詩以嘲曰昨夜隂山吼大風帳¶
　中驚起宻翁翁平明不待全師出連着皮裘入土空張¶
　亢嘗謂宻翁翁無可為對者一日亢有姪不率教令¶
　將杖之其姪方醉大呼曰安能撻我但堂伯伯耳亢¶
<pb:KR3l0048_WYG_015-4b>¶
　笑曰可對宻翁翁釋而不問¶
唐張祜宫詞云故國三千里深宫二十年一聲河滿子¶
　雙淚落君前天聖中章仲昌坐訟科塲其叔郇公奏¶
　乞押歸本鄉建州時王宗道為王邸教授最乆而殿¶
　中侍御蕭定基發解為舉人作河滿子以嘲龍圖閣¶
　直學士王博文為三司使自以乆次泣愬于上前遂¶
　除為樞宻副使時人增改祜詩以志其事曰仲昌故¶
　國三千里宗道深宫二十年殿院一聲河滿子龍圖¶
<pb:KR3l0048_WYG_015-5a>¶
　雙淚落君前¶
楊察侍郎謫信州及召還有士子十二人送於境上臨¶
　别察即席賦詩皆用十二事而引諭精至士子無能¶
　屬和者其詩曰十二天之數今宵席客盈位如星占¶
　野人若月分卿極醉巫山側聨吟嶰管清他年為舜¶
　牧叶力濟蒼生¶
程師孟知洪州於府中作静堂自愛之無日不到作詩¶
　題于石曰每日更忙須一到夜深長是㸃燈來李元¶
<pb:KR3l0048_WYG_015-5b>¶
　規見而笑曰此無乃是登溷之詩乎¶
段少連性夷曠亦甚滑稽陳州人晩年因官還里中與¶
　鄉老㑹飲段通音律酒酣自吹笛坐中有知音者亦¶
　皆以樂器和之有一老儒獨歎曰某命中無金星之¶
　助是以不能樂藝段笑曰豈惟金星水星亦不甚得¶
　力也¶
禮部引試舉人常在正月末及試經學已在二月中旬¶
　京師適淘渠矣舊省前乃大渠有三禮生就試誤墜¶
<pb:KR3l0048_WYG_015-6a>¶
　渠中舉體沾濕中春尚寒晨興尤甚三禮者體不勝¶
　其苦遂於簾前白知舉石内翰中立乞給少火炙乾¶
　衣服石公素喜謔浪遽告曰不用炙當自安樂同列¶
　訝而詰之石曰何不聞世傳欲得安三禮莫教乾乎¶
張亢滑稽敏㨗有門客因㑹話亢問曰近日作賦乎門¶
　客曰近作坤厚載物賦因自舉其破題曰粤有大徳¶
　其名曰坤亢應聲答曰奉為續兩句可移贈和尚續¶
　曰非講經之座主是傳法之沙門¶
<pb:KR3l0048_WYG_015-6b>¶
章子平言其祖郇公初宰信州玉山縣以憂去服除再¶
　知玉山縣帶京債八百千赴任既而玉山縣數豪僧¶
　為償其債郇公作詩謝其僧僧以石刻流布四方而¶
　時無貶議者玉山有舉子徐生郇公與之遊嘗過生¶
　生置酒酣郇公作詩書于壁曰村醪山果簇盃盤措¶
　大家風總一般今日相逢非俗客慿君莫作長官看¶
宋子京博學能文章天資藴藉好遊宴以矜持自喜晚¶
　年知成都府帶唐書於本任刋修每宴罷盥潄畢開¶
<pb:KR3l0048_WYG_015-7a>¶
　寢門垂簾燃二椽燭媵婢夾侍和墨伸紙逺近觀皆¶
　知尚書修唐書矣望之如神仙焉多内寵後庭曵羅¶
　綺者甚衆嘗宴於錦江偶微寒命取半臂諸婢各送¶
　一枚凡十餘枚皆至子京視之茫然恐有厚薄之嫌¶
　竟不敢服忍冷而歸¶
胡旦作長鯨吞舟賦其狀鯨之大曰魚不知舟在腹中¶
　其樂也融融人不知舟在腹内其樂也洩洩又曰雙¶
　鬚竿直兩目星溢楊孜覽而笑曰許大魚眼何小也¶
<pb:KR3l0048_WYG_015-7b>¶
王雱嘗言君子多喜食酸小人多喜食鹹蓋酸得木性¶
　而上鹹得水性而下也¶
北番毎宴人使勸酒器不一其間最大者剖大瓠之半¶
　範以金受三升前後使人無能飲者惟方偕一舉而¶
　盡其王大喜至今目其器為方家瓠每宴南使即出¶
　之¶
唐盧氏逸史載斐晉公度與郎中庾威同生於甲辰斐¶
　嘗戯威曰郎中乃雌甲辰也程文惠公與龎頴公同¶
<pb:KR3l0048_WYG_015-8a>¶
　生於戊子程已貴而龎尚為小官常戱龎曰君乃小¶
　戊子耳後頴公大拜文惠致書賀曰今日大戊子却¶
　為小戊子矣頴公笑之¶
錢公輔與王荆公坐忽言荆公曰周武王真聖人也荆¶
　公曰何以言之公輔曰武王年八十猶為太子非聖¶
　人詎能如是荆公曰是時文王尚在安得不為太子¶
　也¶
王韶在熈河多殺伐晚年知洪州學佛事長老祖心一¶
<pb:KR3l0048_WYG_015-8b>¶
　日拜而問曰昔未聞道罪障固多今聞道矣罪障滅¶
　乎心曰今有人貧日負債及貴而遇債主其債還乎¶
　否也韶曰必還曰然則雖聞道矣奈債主不相放邪¶
　怏然不恱韶未幾疽發於腦而卒¶
蘓子美謫居吳中欲遊丹陽潘師旦深不欲其來宣言¶
　於人欲拒之子美作水調歌頭有擬借寒潭垂釣又¶
　恐鷗鳥相猜不肯傍青綸之句蓋謂是也¶
咸平中張文定公齊賢建議蕃部中族盛兵衆可以牽¶
<pb:KR3l0048_WYG_015-9a>¶
　制繼遷者唯西凉而已真宗皇帝用其議拜博囉干¶
　為西凉節度使彭尼瑪為鄯州防禦使俾掎角攻討¶
　卒致繼遷之死捔氏遂保宗噶爾城用僧立遵奉為謀¶
　主部落歸勁兵數萬祥符末遣使貢名馬請為朝廷¶
　討夏州真宗以其人多詐命曹瑋知秦州以備之果¶
　得其詐偽之情及瑋破魚角陣戮珪丹又於三都谷¶
　大破西凉入冦之兵復以竒計斬立遵於是西凉破¶
　膽矣¶
<pb:KR3l0048_WYG_015-9b>¶
元昊未叛時先以兵破回鶻擊吐蕃修築邊障諒祚亦¶
　連年攻觕氏又破連珠城然後以兵犯邊世人每見¶
　西戎自相攻討以為中國之利不知其先絶後顧之¶
　患然後悉力犯我此知兵者所冝察也諸葛亮豈樂¶
　為渡瀘之役而矜能於孟獲輩哉亦欲先絶後患而¶
　専意於中原也¶
康定中元昊入延州東路犯安南承平兩寨又以兵犯¶
　西路聲言將襲保安軍故延州發兵八萬支東西二¶
<pb:KR3l0048_WYG_015-10a>¶
　隅而元昊乃乗虛由北路擊破金明寨擒李士彬直¶
　犯五龍川破劉平石元孫遂圍延州嘉祐中麟州之¶
　役諒祚二年間連以兵屯庫哩葉河進逼邊界聚而復¶
　散故武戡郭思習以為常輕兵而出至呼喇堆覆發¶
　而兵敗然則敵人出没聚散蓋將有謀知(此下疑有/兵者所三)¶
　(字/)宜深察也西邊城寨皆在平地綏銀靈夏寛宥等¶
　州皆然也¶
太宗時錢若水言綏州不可城以其下有無定河嵗𬒳¶
<pb:KR3l0048_WYG_015-10b>¶
　水害今綏州建於山上不惟水不能害而控制便利¶
　甚得勝勢元豐中收葭蘆米脂等寨亦據山而城及¶
　城永樂徐給事禧堅欲於平地建築未就為西戎所¶
　䧟¶
真宗與北蕃謀和約以逐年除正旦生辰外彼此不遣¶
　泛使而東封太山遣祕書監孫奭特報亦只到雄州¶
　而止奭牒北界請差人到白溝交授書函是時北朝¶
　遣閣門使丁振至白溝以授孫奭厥後北蕃欲討髙¶
<pb:KR3l0048_WYG_015-11a>¶
　麗遣耶律寧持書來告是時知雄州李允則不能如¶
　約止絶乃遣人引道耶律寧至京泛使至京自此始¶
　矣至康定中西戎擾邊仁宗泛使郭積金奉使入北¶
　朝北朝亦遣蕭英劉六符等至京自此泛使紛紛矣¶
　¶
　¶
　¶
　¶
<pb:KR3l0048_WYG_015-11b>¶
　¶
　¶
　¶
　¶
　¶
　¶
　¶
　東軒筆録卷十五¶
