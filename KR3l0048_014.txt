# -*- mode: mandoku-view; -*-
#+TITLE: 東軒筆錄
#+DATE: 2015-08-24 23:38:31.796091
#+PROPERTY: ID KR3l0048
#+PROPERTY: BASEEDITION WYG    
#+PROPERTY: JUAN 卷十四
<pb:KR3l0048_WYG_014-1a>¶
欽定四庫全書¶
　東軒筆録卷十四¶
　　　　　　　　　　　　　宋　魏泰　撰¶
吕惠卿與王荆公相失惠卿服除荆公為宫使居鍾山¶
　以啟講和荆公謝之今具載于此吕書曰惠卿啟合¶
　乃相從疑有殊於天屬析雖或使殆不自於人為然¶
　以情論形則已析者冝難於復合以道致命則自天¶
　者詎知其不人如某叨蒙一臂之交謬意同心之列¶
<pb:KR3l0048_WYG_014-1b>¶
　忘懷履坦失戒同&KR2404;關&KR0211;之泣非疎碾足之辭未已¶
　而溢言皆達茀氣並生既莫知其所終兹不疑於有¶
　敵而門牆責善數移兩&KR0281;之書殿陛對休親奉再和¶
　之詔固其願也方且圖之重罹苫塊之憂遂稽竿牘¶
　之獻然以言乎昔則一朝之過不足害平生之歡以¶
　言乎今則八年之間亦將隨數化之改内省凉薄尚¶
　無細故之嫌仰揆髙明夫何舊惡之念恭惟觀文¶
　特進相公知徳之奥達命之情親疎冥於所同憎愛¶
<pb:KR3l0048_WYG_014-2a>¶
　融於不有氷炭之息豁然儻示於至恩桑榆之收繼¶
　此請圖於改事側躬以待惟命之從荆公答曰安石¶
　啟與公同心以至異意皆縁國事豈有他哉同朝紛¶
　紛公獨助我則我何憾於公人或言公吾無預焉則¶
　公亦何尤於我趍時便事吾不知其説焉考實論情¶
　公亦宜照於此開諭重悉覽之悵然昔之在我誠無¶
　細故之疑今之在我尚何舊惡足念然公以壯烈方¶
　進為於聖世而某薾然衰疾將待盡於山林趍捨異¶
<pb:KR3l0048_WYG_014-2b>¶
　事則相煦以濕不若相忘之愈也趍召想在朝夕唯¶
　良食自愛荆公巽言自&KR0281;如此¶
上即位太皇太后同聴政相司馬光又擢用蘓軾蘓轍¶
　兄弟於是吕惠卿自太原移揚州表乞宫觀旋以臺¶
　官有言遂除分司朝論未决而諫官蘓轍上疏臣聞¶
　漢武世御史大夫張湯挾持詐以迎合上意變亂貨¶
　幣崇長犴獄使天下重足而立㡬至於亂武帝覺悟¶
　誅湯而後天下安唐徳宗宰相盧杞妬賢嫉能戕害¶
<pb:KR3l0048_WYG_014-3a>¶
　善𩔖力勸征伐助成暴歛使天下重足而立幾至於¶
　亂徳宗覺悟逐杞而社稷存蓋小人天賦傾邪安於¶
　不義性本險賊尤喜害人若不死亡終必為患臣伏¶
　見前叅知政事吕惠卿懷張湯之巧詐挾盧杞之奸¶
　凶詭變多端敢行非度見利忘義黷貨無厭王安石¶
　初任執政用為腹心安石山野之人强愎傲誕其於¶
　吏政實無所知惠卿指擿教𨗳以濟其惡青苗助役¶
　議出其手韓琦始言青苗之害先帝知琦朴忠翻然¶
<pb:KR3l0048_WYG_014-3b>¶
　感悟欲退安石而行琦言當時執政皆聞徳音安石¶
　遑遽自失亦累表乞退天下欣然有息肩之望矣惠¶
　卿亦為小官自知失勢上章乞對力陳邪説熒惑聖¶
　心巧回天意身為館殿攝行内侍之職親徃傳宣以¶
　起安石肆其偽辨破難琦説仍為安石畫刼持上下¶
　之策大率多用刑獄以震動天下自是諍臣吞聲有¶
　識䘮氣而天下靡然矣安石之黨言惠卿使華亭知¶
　縣張若濟借豪民朱華等錢置田産使舅鄭英請奪¶
<pb:KR3l0048_WYG_014-4a>¶
　民田使僧文㨗請奪天竺僧舍朝廷遣蹇周輔推鞠¶
　其事獄將具而安石罷去政事事不敢究案在御史¶
　可復視也惠卿言安石相與為姦發其私書其一曰¶
　無使齊年知齊年者謂馮京也安石與京同生於辛¶
　酉故謂之齊年安石由是得罪夫惠卿與安石出肺¶
　肝託妻子平居相結惟恐不深故雖欺君之言見於¶
　尺牘不復疑間惠卿方其事已一一收録以備緩急¶
　之用一旦爭利抉摘不遺餘力必致之死此犬&KR0510;之¶
<pb:KR3l0048_WYG_014-4b>¶
　所不為而惠卿為之曽不愧恥天下之士見其在位¶
　側目畏之夫人君用人欲其忠信於己必取信於父¶
　兄信於師友然後付之以事故放麑違命也推其仁¶
　可以託國食子狥君也推其&KR0216;則至於殺君欒布惟¶
　不廢彭越之命故高祖知其賢李勣唯不利李宻之¶
　地故太宗評其義二人終事二主俱為名臣何者人¶
　心所存無施不可雖公私有異而忠厚不殊至於吕¶
　布事丁原則殺丁原事董卓則殺董卓劉牢之事王¶
<pb:KR3l0048_WYG_014-5a>¶
　恭則殺王恭事司馬元顯則殺元顯皆逆人理世所¶
　共棄故吕布見誅於曹公而牢之見誅於桓氏皆以¶
　其平生反覆世不可存夫曹桓古之姦雄駕馭英豪¶
　何所不有然推究利害終畏此人今朝廷𨕖用忠信¶
　惟恐不及而置惠卿於其間薰蕕雜處梟鸞並棲不¶
　惟勢不兩立兼亦惡者必勝况自比嵗已來朝廷廢¶
　吳居厚吕嘉問蹇周輔宋用臣李憲王中正等或以¶
　利爭或以瀆兵以事害民皆在叱譴今惠卿身兼衆¶
<pb:KR3l0048_WYG_014-5b>¶
　惡自知罪大而欲以閒地自免天下公議未肯赦之¶
　然近日言事之官論奏姦邪至鄧綰李定之徒細微¶
　必舉而不及惠卿者蓋其凶悍猜&KR0216;性如蝮蝎萬一¶
　復用眦睚必報是以言者未肯輕發臣愚惷寡慮以¶
　為備位言責與元惡同時而退避𨼆&KR0216;辜負朝廷是¶
　以不避死亡獻此愚直伏乞判自聖意略正典刑縱¶
　未以汚斧鑕猶當追削官職投畀四裔以禦魑魅疏¶
　奏貶惠卿為團練副使建州安置是時蘓軾為舍人¶
<pb:KR3l0048_WYG_014-6a>¶
　行其制曰元凶在位民不奠居司冦失刑士有異論¶
　稽正滔天之罪永為垂世之規具官吕惠卿以斗筲¶
　之才挾穿窬之智謟事宰輔同升廟堂樂禍而貪功¶
　好兵而喜殺以聚斂為仁義以法律為詩書首建青¶
　苗次行助役輸均之政自同商賈手實之禍下及雞¶
　豚茍可蠧國而害民率皆攘臂而稱首先皇帝求賢¶
　若不及従善如轉丸始以帝堯之心姑試伯鯀終焉¶
　孔子之聖不信宰予發其宿姦責之輔郡止冝改過¶
<pb:KR3l0048_WYG_014-6b>¶
　稍舁重權復陳罔上之言繼有碭山之貶反覆教戒¶
　惡心不悛躁輕矯誣徳音猶在始與知己共為欺君¶
　喜則摩足以相歡怒則反目以相噬連起大獄發其¶
　私書黨與交攻幾半天下奸贓狼籍横&KR0013;江東至其¶
　復用之年始倡西戎之隙妄出新意變亂舊章力引¶
　狂生之謀馴致永樂之禍興言及此流涕何追逮予¶
　踐祚之初首發安邊之詔假我號令成汝詐謀不圖¶
　汗渙之文止為疑賊之具迷國不道従古罕聞尚寛¶
<pb:KR3l0048_WYG_014-7a>¶
　兩觀之誅薄示三苗之竄國有常憲朕不敢恕可責¶
　授云云始徐禧為布衣惠卿方修撰經義引為檢討¶
　暨而禧拜官歴臺閣元豐中以給事中計議邊事遂¶
　與沈括同城永樂西戎攻䧟永樂禧死之力引狂生¶
　蓋指禧也¶
永州有何氏女㓜遇異人與桃食之遂不饑無漏自是¶
　能逆知人禍福鄉人神之為構樓以居世謂之何仙¶
　姑士大夫之好竒者多謁之以問休咎王達為湖北¶
<pb:KR3l0048_WYG_014-7b>¶
　運使廵至永州召於舟中留數日是時魏綰知潭州¶
　與達不叶因奏達在永州取無夫婦人阿何於舟中¶
　止宿又有周師厚者為湖北路提舉常平人或呼為¶
　夢見公蓋以其姓周也蒲宗孟為湖北察訪因奏師¶
　厚昏不曉事致吏民呼為夢公二人者皆以此罷去¶
　蓋疑似易乗使朝廷致惑也¶
祖宗朝宰相怙權尤不愛士大夫之論事趙中令普當¶
　國每臣僚上殿先於中書供狀不敢詆斥時政方許¶
<pb:KR3l0048_WYG_014-8a>¶
　登對田錫為諫官嘗論此事後方少息士大夫有口¶
　者多外𥙷王禹偁在揚州以詩送人云若見鼇頭為¶
　借問為言棖也减剛腸又丁謂留滯外郡甚乆及為¶
　知制誥以啟謝時宰有效慎宻於孔光不言温樹體¶
　風流於謝客但詠蒼苔是也¶
范文正公在睢陽掌學有孫秀才者索遊上謁文正贈¶
　錢一千明年孫生復道睢陽謁文正又贈十千因問¶
　何為汲汲於道路孫秀才戚然動色曰老母無以養¶
<pb:KR3l0048_WYG_014-8b>¶
　若日得百錢則甘㫖足矣文正曰吾觀子辭氣非乞¶
　客也二年僕僕所得幾何而廢學多矣吾今𥙷子為¶
　學職月可得三千以供養子能安於為學乎孫生再¶
　拜大喜於是授以春秋而孫生篤學不舍晝夜行復¶
　修謹文正甚愛之明年文正去睢陽孫亦辭歸後十¶
　年聞泰山下有孫明復先生以春秋教授學者道徳¶
　髙邁朝廷召至太學乃昔日索遊孫秀才也文正歎¶
　曰貧之為累亦大矣倘因循索米至老則雖人有如¶
<pb:KR3l0048_WYG_014-9a>¶
　孫明復者猶將汨没而不見也¶
王沂公曾青州發&KR0281;及南省程試皆為首冠中山劉子¶
　儀為翰林學士戯語之曰狀元試三塲一生喫著不¶
　盡沂公正色答曰曾平生之志不在温飽¶
本朝狀元多同嵗比於星厯必有可推者但數問術士¶
　無能曉之爾前徐奭梁固皆生於乙酉王曾張師徳¶
　皆生於戊寅吕溱楊寘皆生於甲寅賈黯鄭獬皆生¶
　於壬戌彭汝礪許安世皆生於辛巳陳堯咨王整皆¶
<pb:KR3l0048_WYG_014-9b>¶
　生於庚午¶
章郇公慶厯中罷相知陳州&KR0712;舟蔡河上張方平宋子¶
　京俱為學士同謁公公曰人生貴賤莫不有命俱生¶
　年月日時胎有三處合者不為宰相亦為樞宻副使¶
　張宋退召術者泛以朝士命推之惟得梁適吕公弼¶
　二命各有三處合張宋歎息而已是時梁吕皆為小¶
　朝官既而皇祐中梁為相熈寧中吕為樞宻使皆如¶
　郇公之言¶
<pb:KR3l0048_WYG_014-10a>¶
晏元獻判西京范希文以大理寺丞丁憂權掌西監一¶
　日晏謂范曰吾一女及笄仗君為我擇壻范曰監中¶
　有舉子富臯張為善皆有文行他日皆至卿輔並可¶
　壻也晏曰然則孰優范曰富修謹張疎俊晏曰唯即¶
　取富臯為壻臯後改名即丞相鄭國富公弼¶
祖宗朝兩府名臣雖在外鎮亦以位勢自高雖省府判¶
　官出按事至其所部亦絶燕飲之禮其時風尚如是¶
　武穆曹公瑋以宣徽南院判定州王&KR0934;自司判官計置¶
<pb:KR3l0048_WYG_014-10b>¶
　河北軍糧至定武穆一見接之加禮徃徃親自伴食¶
　然酒止五行蓋已為殊待矣一日語&KR0934;曰玁狁自保¶
　歡好可百年無事吾聞李徳明有子元昊者桀&KR0219;多¶
　謀能得士吾宻令畫史圖其狀觀之信英物也異日¶
　徳明死此子嗣事必為西邊之患料此事不出十年¶
　君必當此變勉之勉之&KR0934;莫測其言後十餘年元昊¶
　叛西陲大擾王&KR0934;果當此時為樞宻使處置失宜罷¶
　知西京&KR0934;嘗為親僚言之深歎武穆之明識也¶
<pb:KR3l0048_WYG_014-11a>¶
　¶
　¶
　¶
　¶
　¶
　¶
　¶
　¶
<pb:KR3l0048_WYG_014-11b>¶
　¶
　¶
　¶
　¶
　¶
　¶
　¶
　東軒筆録卷十四¶
