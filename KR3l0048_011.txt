# -*- mode: mandoku-view; -*-
#+TITLE: 東軒筆錄
#+DATE: 2015-08-24 23:38:31.737019
#+PROPERTY: ID KR3l0048
#+PROPERTY: BASEEDITION WYG    
#+PROPERTY: JUAN 卷十一
<pb:KR3l0048_WYG_011-1a>¶
欽定四庫全書¶
　東軒筆録卷十一¶
　　　　　　　　　　　　　宋　魏泰　撰¶
熈寧中周師厚為湖北提舉常平張商英監荆南鹽院¶
　師厚移官有供給酒數十瓶隂俾張賣之張言於察¶
　訪蒲宗孟宗孟劾其事師厚坐是降官後數年商英¶
　為館職囑舉子判監於舒亶亶繳奏其簡商英坐是¶
　奪官始舒亶為縣尉斬弓手節級廢斥累年矣熈寧¶
<pb:KR3l0048_WYG_011-1b>¶
　中張商英為御史力薦引之遂復進用甚峻至是反¶
　攻商英然亦世所謂報應者也¶
陳恭公在真宗時自疎逺小臣始建儲嗣之議仁宗徳¶
　之慶厯中由叅知政事拜相仁宗召翰林學士張方¶
　平諭曰卿草陳執中麻當令中外無言乃善故有納¶
　忠先帝有徳朕躬之語仁宗稱善世亦無敢議者¶
英宗即位赦天下凡内外將校廂軍皆加恩是時荆南¶
　所給縑帛皆故惡不堪既陳於庭下軍士睨之失色¶
<pb:KR3l0048_WYG_011-2a>¶
　揚言曰朝廷大恩而乃以此給我自旦至午不肯受¶
　賜而偶語紛紛不已轉運使劉述大懼不知所為居¶
　民徃徃奔出城外且言變起矣是時張師正為州鈐¶
　轄馳入軍資庫呼將卒前曰朝廷非次之恩州郡固¶
　無預備今帑中所有止如此汝輩不肯拜賜將何為¶
　也必欲反則非殺我不可遂擲劔於庭下披胷示之¶
　羣校茫然自失遽聲喏受賜而去¶
熈寧新法行督責監司尤切兩浙路張靚王庭老潘良¶
<pb:KR3l0048_WYG_011-2b>¶
　器等因閱兵赴妓樂筵席侵夜皆黜責又因借司寮¶
　船家人而坐計傭者有作絲鞋而坐剰利者降斥紛¶
　紛是時孔嗣宗為河北提㸃刑獄求分司而去嗣宗¶
　性滑稽作啟事叙其意略曰弊室數椽聊避風雨先¶
　疇二頃粗足衣糧這回自在赴筵到處不妨聽樂倩¶
　得王郎伴舅且免計傭賣了黑&KR0112;新絲不憂剩利蓋¶
　謂是也¶
劉攽劉恕同在館下攽一日問恕曰前日聞君猛雨中¶
<pb:KR3l0048_WYG_011-3a>¶
　徃州西何&KR0088;恕曰我訪丁君閒冷無人過從我故冒¶
　雨徃見也攽曰丁方判刑部子得非有所請求&KR0088;恕¶
　勃然大怒至於詬罵攽曰我偶與子戱耳何忿之深¶
　也然終不&KR0281;同列亦惘然莫測異時方知是日恕實¶
　有請求於丁攽初不知悞中其諱耳¶
王汾口吃劉攽嘗嘲之曰恐是昌家又疑非𩔖不見雄¶
　名惟聞艾氣蓋以周昌韓非揚雄鄧艾皆吃也又嘗¶
　同趨朝聞呌班聲汾謂曰紫宸殿下頻呼汝攽應聲¶
<pb:KR3l0048_WYG_011-3b>¶
　答曰寒食原頭屢見君各以其名為戱也¶
仁宗朝兩制近臣得罪雖有贓汙亦止降為散官無下¶
　獄者旋亦收叙熈寧初龍圖閣學士祖無擇始以臺¶
　官下秀州獄是時鄭獬知杭州上章救&KR0281;言甚切直¶
　爾後許將沈季長劉奉世舒亶相繼下臺獄而天下¶
　習熟見聞莫有為救&KR0281;之者¶
錢俶入朝太祖眷禮甚厚然自宰相以下皆有章疏乞¶
　留俶而取其地太祖不從及賜還本國復宴餞於便¶
<pb:KR3l0048_WYG_011-4a>¶
　殿屢勸以巨觥陛辭之日俶感泣再三太祖命於殿¶
　内取一黄複封識甚宻以賜俶且戒以塗中宻觀洎¶
　即塗啟之凡數十軸皆羣臣所上章疏俶自是益感¶
　懼江南平遂乞納土¶
太祖常與趙中令普議事有所不合太祖曰安得宰相¶
　如桑維翰者與之謀乎普對曰使維翰在陛下亦不¶
　用蓋維翰愛錢太祖曰茍用其長亦當䕶其短措大¶
　眼孔小賜與十萬貫則塞破屋子矣¶
<pb:KR3l0048_WYG_011-4b>¶
仁宗嘗春日歩苑中屢回顧皆莫測聖意及還宫中顧¶
　嬪御曰渴甚可速進熟水嬪御進水且曰大家何不¶
　外靣取水而致乆渴&KR0088;仁宗曰吾屢顧不見鐐子茍¶
　問之即有抵罪者故&KR0216;渴而歸左右皆稽顙動容呼¶
　萬嵗者久之聖性仁恕如此¶
孫覺孫洙同在三館覺肥而長洙短而小然二人皆髯¶
　劉攽呼為大胡孫小胡孫顧臨字子敦亦同為館職¶
　為人偉儀幹而好談兵攽目為顧將軍而又好以反¶
<pb:KR3l0048_WYG_011-5a>¶
　語呼之為頓子姑攽嘗與王介同為開封府試官試¶
　節以制度不傷財賦舉子多用畜積字畜本音五六¶
　反廣韻又呼玉反聲近御名介堅欲黜落攽争之遂¶
　至諠忿監試陳襄聞其事二人皆贖金而中丞吕公¶
　著又言責之太輕遂皆奪主判是時雍子方為開封¶
　府推官戱攽曰據罪名當决臀杖十三攽答曰然吾¶
　已入文字矣其詞曰切見開封府推官雍子方身材¶
　長大臀腿豐肥臣實不如舉以自代合坐大笑¶
<pb:KR3l0048_WYG_011-5b>¶
王荆公為舘職與滕甫同為開封府試官甫屢稱一試¶
　卷荆公重違其言寘在髙等及拆封乃王觀也觀平¶
　日與甫親善其為人薄於行荆公素惡之至是疑為¶
　滕所賣忿見於色辭滕遽操俚言以自辯且曰茍有¶
　意賣公者令甫老母不吉荆公憮然答曰公何不愷¶
　悌凡事湏權輕重豈可以太夫人為呪也荆公又不¶
　喜鄭獬至是目為滕屠鄭沽¶
范文正公守邊日作漁家傲樂歌數闋皆以塞下秋來¶
<pb:KR3l0048_WYG_011-6a>¶
　為首句頗述邊鎮之勞苦歐陽公嘗呼為窮塞主之¶
　詞及王尚書素出守平&KR0765;文忠亦作漁家傲一詞以¶
　送之其斷章曰戰勝歸來飛㨗奏傾賀酒玉階遙獻¶
　南山壽顧謂王曰此真元帥之事也¶
嘉祐中禁林諸公皆入兩府是時包孝肅公極為三司¶
　使宋景文公守益州二公風力乆次最著人望而不¶
　見用京師諺語曰撥隊為參政成都作副樞&KR0603;他包¶
　省主悶殺宋尚書明年包亦為樞宻副使而宋以翰¶
<pb:KR3l0048_WYG_011-6b>¶
　林學士承㫖召景文道長安以詩寄梁丞相略曰梁¶
　園賦罷相如至宣室釐殘賈&KR0105;歸蓋謂差除兩府足¶
　方&KR0013;召也為承㫖又作詩曰粉署重來憶舊逰蟠桃¶
　開盡海山秋寧知不是神仙骨上到鼇峰更上頭¶
慈聖光獻皇后薨上悲慕甚有姜識者自言神術可使¶
　死者復生上命試其術置壇於外苑凡數旬無效乃¶
　曰臣見太皇后方與仁宗宴臨白玉欄干賞牡丹無¶
　意復來人間也上知誕妄亦不深罪止斥於郴州蔡¶
<pb:KR3l0048_WYG_011-7a>¶
　承禧進挽詞曰天上玉欄花已折人間方士術何施¶
　蓋謂是也¶
慶厯中西師未&KR0281;晏元獻公殊為樞宻使㑹大雪歐陽¶
　文忠公與陸學士經同徃候之遂置酒於西園歐陽¶
　公即席賦晏太尉西園賀雪歌其斷章曰主人與國¶
　共休戚不惟喜恱將豐登須憐鐵甲冷徹骨四十餘¶
　萬屯邊兵晏深不平之嘗語人曰昔者韓愈亦能作¶
　言語每赴裴度㑹但云園林窮勝事鐘鼓樂清時却¶
<pb:KR3l0048_WYG_011-7b>¶
　不曽如此作閙¶
張宻學奎張客省亢兄弟也奎清素畏慎亢奢縱跅弛¶
　世言張奎作事笑殺張亢張亢作事唬殺張奎楊景¶
　宗本以軍營卒由椒房故為觀察使暴横無賴世謂¶
　之楊骨槌一日語奎曰公弟客省俊特可愛只是性¶
　麤疎奎怏然不悦歸語亢曰汝本世家服膺名教不¶
　知作何等事致令楊骨槌惡汝麤疎也¶
林洙少服苣勝晩年發熱多煩躁知壽州日夏夜露卧¶
<pb:KR3l0048_WYG_011-8a>¶
　於堂下為鼓角匠以鐵連鑻擊殺之洎擒鼓角匠問¶
　所以殺守之情曰我何情但中夕睡中及大醉若有¶
　人引𨗳見故榜上鐵連鑻遂擕之以行自譙樓至使¶
　宅堂前蓋甚逺而諸門扄鑰如故莫知何以至也朝¶
　廷以守臣&KR0013;殺起獄窮治自通判以下咸&KR0013;黜時富¶
　鄭公為相以洙無正室頗疑姦吏共謀殺者曽魯公¶
　為叅政獨曰若是謀殺必持鋒刅鄭公之疑遂&KR0281;¶
歐陽文忠公與李端明淑素不相樂嘉祐中文忠為翰¶
<pb:KR3l0048_WYG_011-8b>¶
　林學士㑹除李為承㫖歐陽公遂乞洪州甚切又移¶
　疾不入者乆之未得請而李卒既而文忠為樞宻副¶
　使¶
王章惠公隨知揚州許元以舉子上謁自陳世家乃唐¶
　許逺之後章惠率同僚上表薦其忠烈之家乞朝廷¶
　推恩而通判以下皆不從章惠遂獨狀薦之朝廷以¶
　為郊社齋郎元有材謀曉錢穀為江淮制置發運判¶
　以至為使凡十餘年號為能臣終天章閣待制¶
<pb:KR3l0048_WYG_011-9a>¶
韓忠憲公億知揚州日有大校李甲以財豪於鄉里誣¶
　執其兄之子為他姓賂里嫗之貌𩔖者使認之為己¶
　子又醉其嫂而嫁之盡奪其奩槖之畜嫂姪皆訴于¶
　州提刑轉運使每勘劾多為甲行賂於胥吏其嫂姪¶
　&KR0013;笞掠反自誣服受杖而去積十餘年矣洎韓至又¶
　出訴韓察其寃因取前後案牘視之皆未嘗引乳醫¶
　為證一日盡召其黨立庭下出乳醫示之衆皆伏罪¶
　子母復歸如初¶
<pb:KR3l0048_WYG_011-9b>¶
常秩居潁州仁宗時近臣薦其文行召不赴歐陽文忠¶
　公為翰林學士尤禮重之嘗因早朝作詩寄秩曰笑¶
　殺汝隂常處士十年騎馬聽朝雞熈寧中文忠致仕¶
　居潁州秩&KR0013;召而起或改文忠詩曰笑殺汝隂歐少¶
　保新來處士聽朝雞¶
尚書郎周越以書名盛行於天聖景祐間然字法軟俗¶
　殊無古氣梅堯臣作詩務為清切閒談近代詩人鮮¶
　及也皇祐以後時人作詩尚豪放甚者粗俗强惡遂¶
<pb:KR3l0048_WYG_011-10a>¶
　以成風蘓舜欽喜為健句草書尤俊快嘗曰吾不幸¶
　冩字為人比周越作詩為人比梅堯臣良可歎也蓋¶
　歐陽公常目為蘓梅耳¶
有近臣知潭州㑹儂智髙犯邕筦以致乗船至廣東廣¶
　州&KR0013;圍凡官軍戰者皆敗近臣因㑹客次客有歎曰¶
　此皆士卒素不練習行陣一旦用以應敵宜有折北¶
　近臣曰此何異歐市人以戰也蓋漢書作歐字音驅¶
　而近臣不識誤讀為歐打字坐客皆&KR0216;笑不禁因知¶
<pb:KR3l0048_WYG_011-10b>¶
　伏獵侍郎杖杜宰相信有之也¶
唐坰知諫院成都人費孝先為作卦影畵一人衣金紫¶
　持&KR0211;箭射落一雞坰語人曰持&KR0211;者我也王丞相生¶
　於辛酉即雞也必因我射而去位則我亦從而貴矣¶
　翊日抗疏以彈荆公又乞留班頗諠于殿陛主上怒¶
　降坰為太常寺大祝監廣州軍資庫以是年八月&KR0013;¶
　責坰歎曰射落之雞乃我也¶
李璋嘗令費孝先作卦影畵鳳立于雙劍上又畵一鳳¶
<pb:KR3l0048_WYG_011-11a>¶
　據㕔所又畵一鳳于城門又畵一鳳立重屋上其末¶
　畵一人紫綬偃卧四孝服卧于旁及璋死其事皆驗¶
　劔上雙鳳者璋為鳳寧軍節度使也㕔所者嘗知鳳¶
　翔府末年謫官郢州召還卒於襄州鳳臺驛襄州有¶
　鳳林闕也兩子侍行璋既病乆復有二子&KR0281;官省疾¶
　至襄之次日璋薨四子縗服之應也¶
自至和嘉祐已來費孝先以術名天下士大夫無不作¶
　卦影而應者甚多獨王平甫不喜之嘗語人曰占卜¶
<pb:KR3l0048_WYG_011-11b>¶
　本欲前知而卦影驗於事後何足問&KR0088;¶
滕甫之父名髙官止州縣甫之弟申狠暴無禮其母尤¶
　篤愛因是每陵侮其兄而閫政多紊人譏笑不一門¶
　下章惇與甫遊舊多戯玩一日語之曰公多𩔖虞舜¶
　然亦有不似者克諧以孝耳¶
陳恭公拜集賢殿大學士時賈文元公昌朝當國張方¶
　平草麻有萬事不理繄胡廣之能言四方未平賴陳¶
　平之達識賈公深惡之韓魏公知定州日作閱古堂¶
<pb:KR3l0048_WYG_011-12a>¶
　自為記書于石後又畵韓魏公像於堂上宋子京知¶
　定州作樂歌十闋其一曰聽説山中好韓家閱古堂畵¶
　圖真將相刻石好文章魏公聞之不喜¶
宋元獻公庠初罷叅知政事知揚州嘗以雙鵝贈梅堯¶
　臣堯臣作詩曰昔居鳳池上曾食鳳池萍乞與江湖¶
　走從教養素翎不同王逸少辛苦冩黄庭宋公得詩¶
　殊不恱¶
　¶
<pb:KR3l0048_WYG_011-12b>¶
　¶
　¶
　¶
　¶
　¶
　¶
　¶
　東軒筆録卷十一¶
